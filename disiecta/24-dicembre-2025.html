<!DOCTYPE html>
<html lang="it">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Notariqon | Via Babelia – Ainsi, toujours, vers l'azur noir</title>
    <link rel="stylesheet" href="../css/disiecta.css">
    <script src="../js/protezione.js" defer></script>
</head>
<body>
    <div class="frammento">
        <h1>Disiecta Membra</h1>
        <p class="data">24 dicembre 2025</p>
        
        <h2>Ainsi, toujours, vers l'azur noir</h2>
        
        <div class="nota">
            <p>Il 14 luglio 1871 il signor Théodore de Banville, curatore della raccolta <em>Le Parnasse Contemporain</em>, riceve per posta, dalla provincia francese, un lungo componimento: <em>Ce qu'on dit au poète à propos de fleurs</em>, siglato in calce Alcide Bava.</p>
            <p>Se tutti conoscono Arthur Rimbaud come autore di quei versi, nessuno ha mai davvero risolto l'arcano di chi fosse, e che cosa rappresentasse per il poeta di Charleville, quell'oscuro pseudonimo.</p>
            <p>Una tesi troppo semplice liquida il primo dei molti misteri rimbaudiani come un caso di eteronimia à la Pessoa. Ma Rimbaud visse in un tempo immune dalla sovraesposizione d'immagine cui siamo condannati oggi, e lasciò in eredità una biografia insieme contraddittoria, fantastica e miserabile.</p>
            <p>Il curatore di questa nota, che riceve e raccoglie quel testimone, legge il segnale di quella firma — Alcide Bava — alla luce del primo verso del componimento che la reca in calce: «Ainsi, toujours, vers l'azur noir». Un'indicazione destinale: andare incontro, sempre, a quel sublime ossimoro — <em>azur noir</em> — che è la vita stessa; che ci vuole anonimi individui, poeti della sfida, capaci di portare l'enigma fino al nome più prossimo, quello proprio.</p>
            <p>E meno male che Rimbaud non scrisse <em>Noir Azur</em>: altrimenti non sarebbe mancato qualche critico pronto a sostenere un Rimbaud tifoso dell'Inter ante litteram.</p>
        </div>

        <p class="torna"><a href="../index.html#disiecta">← Torna a Via Babelia</a></p>
    </div>
</body>
</html>
