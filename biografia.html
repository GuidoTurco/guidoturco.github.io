<!DOCTYPE html>
<html lang="it">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Biografia – Guido Turco</title>
    <link rel="stylesheet" href="css/scheda.css">
</head>
<body>
    <header>
        <h1>Biografia</h1>
        <p class="subtitle">Chi scrive queste cose</p>
    </header>

    <main>
        <div class="bio-content">
            <p>Vivo in Francia, a Bordeaux, giù di lì, dal 2008. Sposato con Anna bell'Anna, ho due figliuole e una nipotina. In Francia ci sono venuto per lavoro, dopo molta Italia e un po' di Germania. Lavoro nell'informatica da più di quarant'anni, ho fatto un po' di tutto, ultimamente sono Direttore Progetti Innovazione. Il lavoro mi è riuscito bene, non so nemmeno come, e, come di tutte le cose che vengono bene senza sforzo, m'importa poco.</p>

            <p>Come Montale dico sempre che il mio mestiere, oltre che vivere s'intende, è un altro. Scrivo, <em>depuis toujours</em>, pubblico qualcosa, poco, vinco qualche premio (Bologna in Lettere 2019, Arcipelago Itaca 2021).</p>

            <p>Facevo expo di foto e poesie, le migliori qui a Bordeaux, tre in tutto, acqua passata, non ne ho più voglia.</p>

            <p>Invecchio, come Chatwin mi chiedo spesso Che Ci Faccio Qui. Lo so, ma me lo chiedo lo stesso, è più bello così. Non ho più voglia di lavorare. Studio ma mi stanco, leggo e mi annoio un sacco di volte, ma i cieli sono larghi in Aquitania, l'oceano è vicino, piove sovente.</p>

            <p>Tengo per il Torino, anche se è quasi sempre una pena. Sono solo qui, solo con le mie donne, sono solo ma non mi sento solo. Tutto questo e molto altro, o poco, non lo so.</p>

            <p class="finale">E tu che cerchi?</p>
        </div>
    </main>

    <footer>
        <a href="index.html">← Torna a Notariqon</a>
    </footer>

    <script src="js/protezione.js"></script>
</body>
</html>
